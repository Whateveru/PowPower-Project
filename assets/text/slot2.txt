Alman Pointer Kökeni

Alman pointeri 19. yy da İspanyol Pointeri, St. Hubert tazısı ve tilki tazısının çiftleştirilmesi ile ortaya çıkmış bir ırktır. Bu melezlenme sonucunda hızlı ve enerjik bir köpek ortaya çıkmıştır.

Uzak mesafelerden çok iyi koku alabilen, her türlü fiziki şartlara uyum sağlayabilen,  kuş ve küçük memeli hayvan avlarında çok başarılı olan bu köpekler, ayrıca mükemmel arkadaştırlar.


Alman Pointer Özellikleri


Atletik, dengeli ve zarif yapısı ile dikkat çeken Alman pointerinin tüy yapısı sık kısa ve parlak tüylerden oluşmaktadır. Ayakları perdeli olduğu için çok iyi yüzücü olan bu köpekler, standart pointerlerden biraz daha küçük bir yapıya sahiptirler. Düz kahverengi ya da kahverengi beyaz benekli olabilirler.

Av konusunda oldukça ciddi bir köpektir. Vurulmuş olan av ne kadar uzakta ve küçük olursa olsun o avı bulur ve getirir. Avlanma konusunda oldukça etkili ve başarılı bir köpektir.

Ağırlık: Erkeklerde 25 – 32 kg / Dişilerde 20 – 27 kg
Boy: Erkeklerde 59 – 64 cm / Dişilerde 53 – 58 cm
Yaşam Süresi: 12 – 15 yıl


Alman Pointer Karakteri



Zeki, itaatkar ve çok enerjik olan bu köpek ırkı, iyi huylu neşeli ve tam bir çocuk hayranıdır.
Koruyucu ve sadık olan Alman pointeri, tüm aile bireylerine bağlı ve sevgi doludur.
Özellikle avlanma yeteneklerinden yararlanmak için üretilen bu köpekler zaman zaman iyi bir, şov köpeği de olabilmektedir.
Genellikle yabancılara mesafeli davranır ve av köpeği olduğu için havlamayı severler, bu yüzden de apartman şartlarında beslenmeye uygun değillerdir.
Dişilerine göre erkekler daha sinirli ve agresif bir yapıya sahip olsalar da, sahiplerine karşı bu özelliklerini asla göstermezler.
Hareketli ve sürekli egzersiz yapmak isteyen bu tür, bahçeli evlerde bile olsa dolaşmayı ve bahçe dışını keşfetmeyi tercih edeceğinden, almadan önce bu ihtiyaçlarını karşılayıp karşılayamayacağınızı iyi düşünüp, karar vermeniz gereklidir.