Basset Hound Kökeni



Fransızcada yere yakın, alçak kelimesinden türemiş olan Basset Hound isimli bu ırk, 
1850 li yıllardan beri bilinmektedir. Fransız av tazılarının cücelerinden ürediği düşünülen bu ırk, 
ilk olarak Paris köpek şovu 1863 tarihinde kayıtlara geçmiştir. Çok iyi arkadaş olan fakat çok gür bir sesle 
havladığı için apartman hayatına uygun olmayan bu ırk müstakil evlerde bakılabilir. Hala av köpeği 
özelliklerini de koruyan ve tavşan, tilki, sülün avı için kullanılan Basset Hound, koku alma duyusu çok güçlü olan köpek türlerindendir.



Basset Hound Özellikleri



Belirgin tepe çıkıklığı olan büyük ve yuvarlak kafatası ile uzun kulakları olan bu ırkın, 
dudakları ve derisi sarkık görünümlüdür. Üzgün bakışlara ve iri kahverengi gözlere sahip olan bu köpeğin, 
isteklerini geri çevirmek mümkün değildir. Sevecen ve nazik olan bu ırk, kısa bacakları ve 
iri patileri ile çok hızlı hareket edemez, ancak çok uzun mesafe yürüyüşleri yapabilirler.

Irk boyutu: Orta boy

Erkeklerde yükseklik: 30-37cm

Dişilerde yükseklik: 28-35 cm

Erkeklerde kilo: 23-30 kg

Dişilerde kilo: 20-27 kg

Tüy uzunluğu: Kısa ve sık tüylü



Basset Houndun Karakteristik Özellikleri




Bu tatlı, iyi huylu ve saldırgan olmayan köpeklerin genel mizacı şu şekildedir:

Oldukça barışçıl ve zekidir.
Aile hayatına iyi uyum sağlayabilen ve oyuncu olmakla birlikte hiç çekingen değildir.
Bu özelliği bazı anlarda sıkıntı yaratabilse de kolay öğrenebilme yetisi ile genelde tek uyarı ile hatalarını tekrarlamaz.
İlgisini çeken olaylar karşısında pek söz dinlemeyen Basset Hound olumlu motivasyon tekniği ile sorunlarını yenebilmektedir.
Ödül mamasının en iyi şekilde kullanılabileceği bu ırk, bu yöntemle her şeyi öğrenebilir.
Evde çok hareket etmeseler de, dışarıda oynamaktan ve vakit geçirmekten büyük zevk alabilirler.